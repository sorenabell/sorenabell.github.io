---
layout: default
title: "Вимоги до Публічного порталу доступу до бази даних державних закупівель"
menu_title: "Специфікація Публічного порталу"
lang: ua
categories: ua
---

###1. ЗАГАЛЬНІ ВІДОМОСТІ

Проект Prozorro був запущений у січні 2015 року. Його метою було створення доступного рішення електронного аукціону, що буде використовуватися для державних закупівель в Україні. Це повинно знизити рівень корупції у цій сфері .

У цьому проекті використаний комплекс програмних засобів Open Procurement, відкритий код якого розміщений на [https://github.com/openprocurement](https://github.com/openprocurement). Цей інструментарій включає в себе Центральну базу даних (яка зберігає детальну інформацію про держзакупівлі) і функціональні модулі, наприклад, електронний Аукціон, Кваліфікація, Оцінка, Нагородження. На даний момент єдиний спосіб прочитати дані із Центральної бази даних - це використати API, яким і користуються комерційні майданчики. Важливо створити інший механізм стягнення даних. А конкретніше, централізоване місце для публікації всіх даних, пов'язаних із закупівлями, доступних для звичайних інтернет-користувачів.

Публічний портал даних про державні закупівлі (далі - Портал) - це відкритий громадський портал, який надає доступ до бази даних державних закупівель. Портал повинен стати джерелом, з якого можна дізнатись, знайти та переглянути всю інформацію про державні закупівлі.

Основна мета Порталу - надати можливість побачити витрати державних установ: на що вони витрачають кошти, хто виконує проекти та отримує гроші, які закупівельні процедури були використані, і так далі. Він стане стратегічним інструментом для всього життєвого циклу електронних закупівель та допоможе у виявленні порушень, підозрілих операцій, можливостей для вдосконалення та скорочення витрат, і т.п.

Портал стане важливим джерелом інформації про ситуацію з державними закупівлями в Україні. Доступ до великої бази даних сприятиме збору, аналізу і синтезу даних з різним рівнем деталізації.

**Очікуваними користувачами** Порталу є:

* Журналісти: видимість (discoverability) даних у Google та інших пошукових системах, повнотекстовий пошук, підписка на повідомлення за допомогою Atom.
* Журналісти по даних: можливості побудови фільтрів, стягнення даних, побудова візуалізацій.
* Дослідники: стягнення і аналіз даних.
* Звичайні користувачі: видимість (discoverability) даних у Google та інших пошукових системах, постійні посилання (permalinks), інтеграція з соціальними мережами.
* Розробники: побудува mashup-ів на базі відкритих даних.

###2. ЦІЛІ І ОЧІКУВАНІ РЕЗУЛЬТАТИ

Загальні цілі даного проекту:

* збирати, відображати і дозволяти стягувати якнайбільше інформації про закупівельні процеси;
* підтримувати високий рівень якості та узгодженості даних;
* забезпечувати інструменти для пошуку і візуалізації даних.

####Користувачі системи

Портал надасть широкий доступ до даних про державні закупівлі:

* звичайним користувачам. Вони повинні мати можливість: використовувати інтуїтивний і зручний веб-інтерфейс, мати зручний доступ до повної інформації, користуватись пошуком і фільтрами.
* дослідникам. Вони повинні мати можливість спостерігати й аналізувати закупівельні процедури на державному та регіональному рівні. Вони повинні бути забезпечені машиночитабельними даними в легко засвоюваній формі та інструментами для стягнення великих обсягів даних і інформації про закупівлі. На їх основі вони зможуть готувати статистику та аналіз, і повідомляти про будь-які виявлені підозрілі випадки.
* автоматизованим системам. Портал повинен надавати механізм роботи з базою даних по певних протоколах взаємодії.

###3. СПЕЦИФІКАЦІЯ ПРОГРАМНОГО ЗАБЕЗПЕЧЕННЯ

Портал повинен містити актуальну і вичерпну інформацію про державні закупівлі - деталі закупівельних процедур, документи і контракти, CPV класифікатор, і т.д., а також швидкий і легкий доступ до комерційних електронних майданчиків, через які проводяться закупівлі.

####Вимоги до Порталу

* Портал повинен збирати дані з декількох різних джерел і зводити їх під один знаменник, щоб дані могли бути оброблені і відображені в одному форматі.
    * Мінімальна ціль: дані будуть зібрані з двох баз даних - Prozorro і “Зовнішторгвидав України”.
    * Максимальна ціль: дані будуть також отримані з Державного казначейства України та Міністерства економіки, яке публікує плани державних закупівель.
* Дані повинні бути вичерпними, доступними і опублікованими в кількох різних відкритих форматах (наприклад, OCDS, CSV, SPARQL, XML).
* Портал повинен надавати інтерактивну та детальну інформацію про закупівлі, які оголосила/у яких прийняла участь кожна організація і дозволяти відстежувати закупівлі окремих організацій.
* Портал повинен забезпечити інтеграцію з усіма комерційними майданчиками електронних закупівель та можливість перейти на сторінку закупівлі на тому чи іншому майданчику.
* Портал повинен надавати користувачам інструменти візуалізації, які дозволять побудову графіків/діаграм, на основі результатів пошуку/запиту (з використанням SPARQL). Графіки можуть бути статичні і динамічні, вони можуть бути поширені за допомогою соціальних мереж.
* Користувачі повинні мати можливість виконувати пошук по опублікованих даних про закупівлі і стягувати відповідні договори, тендерні документи та іншу пов’язану інформацію.
* Доступні можливості пошуку:
    * Різноманітні критерії пошуку, що відповідають потребам та інтересам користувачів: ID, назва, статус, замовник, дати (наприклад, дата оголошення закупівлі), CPV код і т.д.
    * Мінімальна мета: повнотекстовий пошук по структурованій частині даних в машиночитабельній формі.
    * Максимальна мета: розпізнавання та оцифровка всіх документів, повнотекстовий пошук по всіх долучених документах.
* Масштабованість. Система повинна забезпечити стабільну роботу при великій кількості відвідувачів.
* Вихідний код Порталу повинен бути повністю відкритим, що дозволило б спільну доробку та реалізацію додаткових функцій.
