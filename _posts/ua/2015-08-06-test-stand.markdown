---
layout: default
title: "Стенд автоматизованого тестування"
menu_title: "Стенд автоматизованого тестування"
lang: ua
categories: ua
---

### 1. Загальна інформація

Проект ProZorro буде доповнений Стендом автоматизованого тестування з набором приймальних тестів. Він охоплюватиме виконання тестів, дослідження деталей проходження тестів (у тому числі історичних записів), публікацію результатів. Набір приймальних тестів стане неупередженим критерієм оцінки готовності та сумісності нових закупівельних майданчиків.

Стенд тестування повинен забезпечити засоби самообслуговування для учасників проекту та дозволити додавання нових конфігурацій тестів при виникнення такої потреби.

Документація тестів, інструкції та рекомендації з реалізації повинні бути включені до Стенду автоматизованого тестування для використання існуючими, потенційними і майбутніми майданчиками та платформами.

### 2. Мета проекту

Основна короткострокова мета - це створення Стенду тестування, що надаватиме оцінку нових закупівельних майданчиків за допомогою неупередженого набору автоматизованих приймальних тестів.

Ще однією метою є надати учасникам проекту можливість продовжувати використовувати Стенд тестування з набором автоматизованих приймальних тестів для забезпечення сумісності та дотримання програмних вимог під час роботи і подальшого розвитку проекту. Очікується, що це збільшить швидкодію проекту для всіх учасників.

### 3. Автоматизовані приймальні тести

Для Стенду тестування буде створено кейси тестів, інструкції та рекомендації закупівельним майданчикам для автоматизованого приймального тестування. Це автоматизоване тестування буде охоплювати Анонімного користувача, Замовника, Постачальника та Орган, що розглядає скарги.

Успішним проходженням тестів закупівельний майданчик, який буде підключений до Центральної бази даних ProZorro, повинен довести свою відповідність програмним вимогам.

Можливість тестувати нові версії коду закупівельного майданчика (кандидата) перед розгортанням у продакшин дозволить виявляти помилки до того, як їх побачить кінцевий користувач.

Можливість перевірити нову версію коду API Центральної бази даних забезпечить впевненість у її сумісності з існуючим і запланованим кодом закупівельних майданчиків.

Усі ці фактори скоротять ітерації розробки для Центральної бази даних і для закупівельних майданчиків.

Безперервне повторне тестування на підключених майданчиках повинно дозволити швидке виявлення регресії і ще швидше виправлення помилок.

Набір тестів стенду можна доповнювати тестами, що перевіряють рекомендовані та необов'язкові  аспекти, щоб об’єднати та виділити набір стандартних та унікальних функцій, які реалізуються закупівельними майданчиками.
